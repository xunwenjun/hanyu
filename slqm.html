
<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>声律启蒙</title>
    <style>
        body {
            font-family: "Microsoft Yahei", sans-serif;
            background-color: white;
            color: #333;
            margin: 0;
            padding: 2rem;
        }
        h1 {
            text-align: center;
            color: #00786c;
        }
        p {
            font-size: 1.5rem;
            line-height: 1.6;
        }
    </style>
</head>
<body>
    <h1>声律启蒙</h1>
    <p>声律启蒙是一部帮助初学者学习汉字韵律的经典读物，在此页面您将学习其内容与相关知识。
  上卷·一 东原文 原文 ⇛ 段译
　　云对雨，雪对风，晚照对晴空。来鸿对去燕，宿鸟对鸣虫。三尺剑，六钧弓，岭北对江东。人间清暑殿，天上广寒宫。两岸晓烟杨柳绿，一园春雨杏花红。两鬓风霜，途次早行之客；一蓑烟雨，溪边晚钓之翁。

　　沿对革，异对同，白叟对黄童。江风对海雾，牧子对渔翁。颜巷陋，阮途穷，冀北对辽东。池中濯足水，门外打头风。梁帝讲经同泰寺，汉皇置酒未央宫。尘虑萦心，懒抚七弦绿绮；霜华满鬓，羞看百炼青铜。

　　贫对富，塞对通，野叟对溪童。鬓皤对眉绿，齿皓对唇红。天浩浩，日融融，佩剑对弯弓。半溪流水绿，千树落花红。野渡燕穿杨柳雨，芳池鱼戏芰荷风。女子眉纤，额下现一弯新月；男儿气壮，胸中吐万丈长虹  </p>
</body>
</html>
